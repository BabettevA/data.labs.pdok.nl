---
layout: default
title: Demonstrators (apps)
---

# Applicaties
Hier worden applicaties gedemonstreerd die in de Labs-omgeving worden ontwikkeld of getest.

## Proeftuin Omgevingswet Kadaster
Voor vragen/opmerkingen/feedback/interesse naar meer info etc. m.b.t. één van de onderstaande demo-omgevingen kunt u een mail sturen naar: <omgevingswet@kadaster.nl>

### Pilot Starten Bierbrouwerij

*Kadaster in samenwerking met gemeente Emmen en gemeente Nijmegen – april t/m september 2017*
 
N.a.v. een andere pilot waarin informatiebehoefte van vergunningenprocessen is uitgewerkt aangaande diverse concrete bouw aanvraag casussen heeft de gemeente Emmen aangegeven de behoefte te hebben aan een simulatie van een gerelateerde case. Bij gemeenten heersen nog vele vragen omtrent de informatievoorziening 2019 in het kader van de Omgevingswet. Waar haal je dan je informatie vandaan? Wat zijn de grootste verschillen t.o.v. nu? Als de initiatiefnemer dezelfde informatie heeft, wat voor effect heeft dat dan op je activiteiten en houding? Etc. 
 
Het is nu lastig om zonder concreet of illustratief voorbeeld antwoord te geven op deze vragen. Een demonstrator van een use case van een vergunningsverleningsproces zal zeer tastbaar de verschillen van het proces nu en hoe het proces vanaf 2019 zal kunnen gaan lopen aantonen. De use case waar wij ons op gericht hebben betreft het starten van een bierbrouwerij en de daarbij behorende vergunningsaanvraagprocessen. Echter heeft deze pilot geleid tot de mogelijkheid om de start van meerdere soorten bedrijven op locatie aan te vragen, vandaar dat de demonstrator vernoemd is tot “Zoek bedrijfslocatie”. Via de bijbehorende link kunt u meer over de pilot data lezen (nog in ontwikkeling) en de demo-omgeving verkennen.

[http://kadaster.semaku.com/ProeftuinOK/ZoekBedrijfslocatie/?](http://kadaster.semaku.com/ProeftuinOK/ZoekBedrijfslocatie/?)

### Beeldende pilot
*Kadaster in samenwerking met RCE (Rijksdienst voor het Cultureel Erfgoed) en IPO (Interprovinciaal Overleg) – april t/m september 2016*

Om de informatieproducten voor de Omgevingswet vast te stellen en te realiseren zijn bij Kadaster, als beoogd huismeester, de informatiehuizen Ruimte en Bouw ondergebracht. In deze zelfde context is informatiehuis cultureel erfgoed ondergebracht bij RCE (Rijksdienst Cultureel erfgoed) en de informatiehuizen Natuur en Externe veiligheid bij IPO (Interprovinciaal Overleg).
Om te leren samenwerken met de mensen, zijn we met deze vijf informatiehuizen voortvarend van start gegaan met het samenwerken op de uitwisseling en koppeling van vraag en antwoord, en van verschillende informatie uit de vijf betrokken domeinen. Zo stelden we onszelf instaat om naast het verzetten van veel papierwerk en onderzoek binnen ons eigen domein ook onze handen uit de mouwen te steken en een integraal testproduct in elkaar te zetten. 
De nadruk van deze samenwerking heeft gelegen op het leren samenwerken om met meerdere partijen en domeinen tot één integraal antwoord te komen. De demo-omgeving is bijproduct geworden van deze leerzame weg, waarin het tevens voor eenieder mogelijk is om mee te kijken hoe één vraag die betrekking heeft op meerdere domeinen met één klik op de kaart en één antwoord digitaal beantwoord zou kunnen worden. 
De omgeving is gebaseerd op het idee dat een persoon/initiatiefnemer zich afvraagt wat een bepaalde pand is of voor bestemming heeft (Wat is dat?) waar die een toekomstidee mee heeft en zich afvraagt of dat mag (mag dat wat ik wil?). Dit heeft geresulteerd in de demo-omgeving met als titel: Wasda Magda. 
Samengevat: Wasda Magda is een resultaat van een verkennende en inspirerende samenwerking tussen deze vijf beoogde informatiehuizen om te komen tot een representatie van de mogelijke samengestelde informatievoorziening vanuit de verschillende betrokken domeinen voor de klantgerichte beantwoording van vragen m.b.t. initiatieven onder de nieuwe Omgevingswet. Via bijbehorende link kunt u de demo-omgeving verkennen. 
 
[https://kadaster.appnetwork.nl/](https://kadaster.appnetwork.nl/)
